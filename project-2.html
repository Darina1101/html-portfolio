<!DOCTYPE html>
<html>
<head>
<title>Шніцель</title>
</head>
<body>
<h1><b>Як приготувати шніцель?</b></h1><hr>
<h2>КОРОТКИЙ ОПИС ПРОДУКТУ:</h2>
<p><i><b>Шніцель </b> – одна з візитівок віденської кухні та неймовірно популярна страва на всіх теренах Німеччини вже дуже багато років. Воно й не дивно, великий тонкий шматок мʼяса в хрусткому паніруванні викликає слиновиділення ще на етапі думки про нього, не те що куштування. Але ж не святі горшки австрійці з німцями ліплять, а тому цю смакоту вдасться приготувати й у домашніх умовах.</i></p><hr>
<h2><b>СЕКРЕТИ ПРИГОТУВАННЯ АВСТРІЙСЬКОГО ШНІЦЕЛЯ</b></h2>
<ul>
    <li>Для шніцеля найкраще використовувати свинину, телятину або баранину, але, якщо хочете більш дієтичний варіант, можна експериментувати з курячим та індичим м’ясом. І тут важлива порада: нарізайте м’ясо поперек волокон. Робіть м’ясну заготівлю прямокутної форми, а товщиною приблизно 3-5 мм.</li>
    <li>Дуже важливо правильно відбити м’ясо. Для цього я беру шматок м’яса, накриваю його харчовою плівкою та використовую дерев’яний кухонний молоток. Відбивати потрібно ретельно, але, щоб не було рваних шматків. Залізний молоток краще не використовувати.</li>
    <li>Ідеальні спеції для шніцеля – сіль і чорний мелений перець. Але можна й експериментувати. Усе залежить від того, який результат в підсумку ви хочете отримати. Так, наприклад, можна додати копчену паприку, сушені томати з базиліком і суміш перців – чорний, червоний і білий. Утім, м’ясо можна навіть замаринувати на 15 хвилин: посипати сіллю та чорним меленим перцем та скропити соком лайма.</li>
    <li>Існує багато рецептів панірування шніцеля, головна умова – панірування повинне хрустіти. Я використовував яйце, ману крупу та панірувальні сухарі. До слова, я навіть рибу смажу в манній крупі – виходить дуже хрустка скоринка.</li>
    <li>Шніцель можна робити в духовці або готувати у фритюрі. Якщо захочете приготувати в духовці, розігрійте її до 180 градусів. Деко застеліть пергаментом, викладіть на нього шніцель і запікайте протягом 15 хвилин. Якщо вирішите смажити шніцель у фритюрі, розігрійте глибоку пательню з великою кількістю соняшникової олії та обсмажте шніцель до золотистої скоринки приблизно 1-2 хвилини з кожного боку. Я вибрав другий варіант.</li>
</ul><hr>
<h2><b>ЯК ПРИГОТУВАТИ ШНІЦЕЛЬ З ХРУСТКОЮ СКОРИНКОЮ </b></h2>
<h3><b><u>ІНГРЕДІЄНТИ</u></b></h3>
<table>
    <thead>
    <th> Назва продукту </th>
    <th> Кількість або Вага</th>
</thead>
<tbody>
    <tr><td>свинина</td> <td> 400 г</td></tr>
    <tr><td>яйця</td><td>3 шт.</td></tr>
    <tr><td>манна крупа</td><td>6 ст.л.</td></tr>
    <tr><td>панірувальні сухарі</td><td>8 ст.л.</td></tr>
    <tr><td>соняшникова олія</td><td>200 мл.</td></tr>
    <tr><td>лимон</td><td>за бажанням</td></tr>
    <tbody><td>сіль</td><td>за бажанням</td></tbody>
    <tbody><td>перець</td><td>за бажанням</td></tbody>
</tbody>
</table><hr>
<h2><b>ШНІЦЕЛЬ ЗІ СВИНИНИ: ПОКРОКОВИЙ РЕЦЕПТ</b></h2>
<ol>
    <li>Підготуйте всі інгредієнти для приготування шніцеля.</li>
    <li>Візьміть 400 г свинячого битка розріжте на шматки товщиною півтора-два сантиметри.</li>
    <li>Потім покладіть шматок на кухонну дошку та акуратно розріжте його вздовж на дві частини, але не дорізайте до кінця. М'ясо має розкритися в формі метелика.</li>
    <li>Накрийте шматок м'яса харчовою плівкою та відбийте плоскою стороною кулінарного молотка, щоб не пошкодити м'ясні волокна. Відбивайте ретельно й добре, але не перестарайтеся, щоб не було надірваних шматків м'яса. Я рекомендую відбивати м'ясо товщиною 3-5 мм. Потім шматки м’яса посоліть і поперчіть.</li>
    <li>Візьміть 3 яйця та розбийте в неглибоку миску й трохи збийте виделкою, а після приступайте до панірування. Запаніруйте м'ясо спочатку в 6 ст. л. манки.</li>
    <li>Потім перекладіть шматок у збиті яйця.</li>
    <li>І завершальний етап панірування – сухарі. Добре обваляйте шматок м'яса в 8 ст. л. сухарів.</li>
    <li>Візьміть глибоку пательню, налийте соняшникову олію та відправте в неї смажитися шніцель до рум'яної скоринки на середньому вогні. Кришкою пательню не закривайте, інакше не отримаєте хрустку скоринку.</li>
    <li>Після того, як скоринка шніцеля підрум'янилася, викладіть його на паперовий рушник, щоб вбралися залишки соняшникової олії. Подавайте відразу ж із лимоном. Якщо шніцель полежить якийсь час, його скоринка вже не буде хрусткою.</li>
</ol>
</body>
</html>